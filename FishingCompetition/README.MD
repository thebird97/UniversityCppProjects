Az Országos Horgász Bajnokság mindegyik versenyén feljegyezték a versenyzők eredményeit, és egy szöveges állományban rögzítették az adatokat.
Ennek minden sora tartalmazza a versenyző horgász és a verseny azonosítóját (szóközök nélküli sztring), majd halfajta-méret párok
(szóközök nélküli sztring és természetes szám párok) formájában az adott versenyen elért fogásokat. Az adatok szóközökkel vagy tabulátorjelekkel 
vannak egy soron belül elválasztva. A szöveges állomány sorait a versenyek szerint rendezték. Feltehetjük, hogy a szöveges állomány helyesen van kitöltve.
Példa az állomány egy sorára:
 JANIBÁ Kiliti0512 Ponty 45 Ponty 53 Harcsa 96
 (1) Volt-e olyan, horgász, aki valamelyik versenyen csak harcsát fogott, de abból legalább hármat? Ha igen, adjuk meg az első ilyen horgászt, és azt is, melyik versenyen volt! 
(2) Melyik versenyen indult a legtöbb horgász?
